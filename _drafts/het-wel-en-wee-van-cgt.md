---
layout: post
title: Het wel en wee van CGT
lang: nl
tags: autisme cgt ggz
ref: welenweecgt
---
CGT of te wel Cognitieve GedragsTherapie word veel gebruikt bij behandeling van depressie of gedragsproblematiek. En laat nu 2 op de 3 autisten depressief zijn, dus komen veel autisten in aanraking met CGT. Maar als ik aan de autistische gemeenschap vraag of CGT hun geholpen heeft, is het antwoord meestal nee.

Ik vraag me af waardoor het komt dat CGT niet werkt, of tenminste waarom het niet opgepakt word door ons als autisten.

# Emoties versus ratio
Als ik naar mezelf kijk en mijn ervaringen met CGT komt eigenlijk meteen het volgende naar boven: CGT kijkt vaak naar emoties als de bron van problemen. De gedachten die je hebt zouden door je gevoel worden ingegeven en door je gedachten te veranderen, veranderd je gevoel mee. Dit concept klikte bij mij niet eigenlijk. Voor mij was het probleem destijds ook dat ik niet goed wist welke emoties ik eigelijk had of waardoor deze werden veroorzaakt.

Alles wat ik denk benader ik vanuit mijn ratio en niet vanuit mijn emotie. Wat ik daarmee bedoel is dat ik over alles vanuit mijn verstand beredeneer en bekijk. Dat ik daarbij emoties heb, heb ik heel lang niet belangrijk gevonden voor mezelf. Met emoties kon ik namelijk niet om gaan. Ze bezorgde me vaak stress of ze "zaten in de weg" bij het beredeneren van mijn gedachtes. Met als gevolg dat ik mijn emoties probeerde "weg te stoppen" en te negeren als ze in de weg zaten. Dit lukte prima! Tot de dag dat het niet meer ging.

Na jaren van het (on)bewust wegstoppen van mijn emoties ging het deurtje in mijn hoofd niet langer op slot, en barste de bom. Kort gezegd; het ging niet meer.

# CGT ervaringen
Toen kwam ik terrecht in een behandeling bij het GGZ. Op dat moment was Asperger nog niet bij mij vastgesteld. Binnen het GGZ zijn er verschillende dingen die gedaan worden om depressie te behandelen en een van die dingen is CGT. Dus daar ging ook ik mee aan de slag.

Al snel kwamen de gedachtenschemas aan bod. Mensen die CGT gevolgd hebben kennen ze wel, maar voor de mensen die geen idee hebben wat een gedachtenschema is zal ik proberen het uit te leggen.

Een gedachten schema 