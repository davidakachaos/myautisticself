---
layout: post
title: Dungeons and Dragons | Fantasie de vrije loop
lang: nl
tags: autisme dnd fantasie
category: Dungeons and Dragons
ref: dnd-fantasie-de-vrije-loop
description: Over wat het maakt dat ik Dungeons and Dragons zo leuk vind om te spelen. Wat maakt het een leuk spel? En waar loop ik tegen aan?
image: /assets/img/dndfire.jpg
---
{% responsive_image path: assets/img/dndfire.jpg alt: "Dungeons And Dragons" title: "Dungeons and Dragons" class: 'ui image large centered' %}

Verhalen vertellen. In de kern is dit waar voor mij Dungeons and Dragons om draait. Dungeons and Dragons is een spel waarbij er een verhaal verteld word door een zogenaamde Dungeon Master en de spelers van het spel zijn daarbij de hoofdpersonen. Als ik het spel uitleg aan mensen die het spel helemaal niet kennen, vergelijk ik het altijd met een boek.

# Je eigen verhaal spelen

Ik lees graag. In boeken kan ik me verliezen en helemaal opgaan in het verhaal. De meeste boeken die ik lees bevatten nauwelijks tot geen afbeeldingen. Alles hangt dus af van mijn eigen fantasie. Uiteraard gestuurd door de auteur van het boek. De auteur heeft een bepaalde visie voor het verhaal en brengt dit onder woorden in het boek. Vanuit daar bouw je je eigen kijk op het verhaal, met je eigen voorstelling van de voorvallen in het verhaal.

Voor mij is dat een geweldige manier om mijn eigen fantasie te prikkelen. Dungeons and Dragons neemt dit een stap verder. In plaats van het verhaal te laten bepalen door alleen de auteur, speel je een hoofdrol in een verhaal. Dit meestal samen met andere personages. Het is de bedoeling in het spel om samen te werken met elkaar om het verhaal wat verteld word door de verteller (de Dungeon Master) verder te helpen.

Hoe je dat doet dat staat je vrij. Je bent beperkt door de wereld (net als personages in een boek) en door je eigen creativiteit. De verhalen worden binnen Dungeons and Dragons ook wel campagnes genoemd. Er zijn verschillende regels om het spel leuk en gebalanceerd te houden. Maar het draait bij Dungeons and Dragons het meeste om plezier. Plezier in het spel en in het verhaal.

# Mijn verhaal
Ik ben nog niet erg ervaren met Dungeons and Dragons, maar ik speel het al wel wat maanden nu. Niet elke dag, zelfs niet elke week. Maar wel regelmatig. De groep waarin ik speel, bestaat uit 5 spelers en 1 verteller. We spelen samen een groep avonturiers die op zoek zijn om te groeien in faam en kracht. Dit is de eerste campagne van onze Dungeon Master en het bevalt me uitstekend!

Ons verhaal is net een nieuwe weg in geslagen. We zijn op weg naar een nieuwe stad, met nieuwe avonturen en gevaren. Ik ben benieuwd wat het verhaal allemaal gaat brengen.

# Het spelen van een rol

Een groot onderdeel van het spel is, voor mij als speler, het spelen van een rol. Voordat we begonnen met spelen heb ik een karakter gemaakt. Dit karakter heeft de naam Baljor Taletreader gekregen. Hij is een half-elf rogue met een verleden wat hem ertoe heeft gedreven om op zoek te gaan naar avontuur. Het was beter voor hem om even afstand te nemen van eerdere, minder legale, activiteiten.

Toen ik Baljor maakte, heb ik voor mezelf een beetje bepaald wat voor karakter ik wilde spelen. Het leek me leuk om een karakter te spelen die geen problemen heeft met het verdraaien van de waarheid als hem dat uit komt. Ook is hij iemand die voor trouwe vrienden door het vuur gaat, als die persoon het verdient heeft. Zijn kijk op de wereld is vrij pragmatisch en vindt regels meer richtlijnen.

Als autist ben ik wel gewend om een masker te dragen. Het spelen van Baljor zie ik ook als een soort acteren. Alleen is het zo dat ik onderdelen van mijn eigen persoonlijkheid uitvergroot. Dat maakt het spelen van de rol een stuk makkelijker.

# Sociaal spel
{% responsive_image path: assets/img/dndexcitment.jpg alt: "Dungeons And Dragons" title: "Dungeons and Dragons" class: 'ui image medium floated right' %}

Dungeons and Dragons is een sociaal spel. Het is een spel wat je bij mensen thuis speelt (in mijn geval) en samen met andere mensen speelt. Gelukkig is de insteek van de meeste Dungeons and Dragons groepen wel om een behoorlijke tijd samen te spelen. Er zijn groepen die al jaren met elkaar spelen.

Voor mij als autist betekend het ook dat het een spel is wat een hogere drempel heeft om mee te beginnen. Ik kende de mensen niet, ik heb gereageerd op een advertentie in de lokale Albert Heijn waar ze spelers zochten. Maar ik kende het spel wel en ik wist dat ik het spel leuk vind om te spelen.

En nu ik de stap eenmaal heb genomen, ben ik inmiddels maanden verder. Ik ken de mensen nu steeds wat beter. De groep speelt prettig samen en we ontdekken steeds meer van eigen kunnen. Tuurlijk zijn er dingen die beter kunnen, enkele van ons waaronder ikzelf zijn nog redelijk nieuw. Maar we leren en worden steeds wat beter!

Het is een activiteit die me veel energie oplevert en waar ik veel plezier aan beleef. Ik zal in de toekomst af en toe verhalen vanuit Dungeons and Dragons vertellen. Dingen die gebeurd zijn, grappige situaties en dergelijke.

## Links naar meer informatie

- [De officiële website van Dungeons and Dragons](https://dnd.wizards.com/)
- [Wikipedia artikel](https://nl.wikipedia.org/wiki/Dungeons_%26_Dragons_(rollenspel))
- [Het officiële Twitch kanaal](https://www.twitch.tv/dnd)