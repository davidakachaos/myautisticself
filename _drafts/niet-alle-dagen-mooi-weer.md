---
layout: post
title: Niet alle dagen mooi weer
description: Iedereen heeft wel eens een moeilijke dag. Vandaag schrijf ik over mijn moeilijke dagen.
image: 
category: persoonlijk
tags: autisme neurodiversiteit depressie
lang: nl
ref: nietalledagenmooiweer
---
Het is voor mij vaak een uitdaging om mijn gevoel te herkennen en er vervolgens mee om te gaan. Een van de moeilijkste dingen om voor mij te achterhalen is waar gevoel vandaan komt. Het is moeilijk voor mij om te voelen waardoor ik me een bepaalde manier voel. Nu zullen sommige mensen denken dat je toch wel weet hoe je je voelt, maar ik merk aan mezelf dat ik dat vaak niet weet te achterhalen.

## Hoe gaat het met je?

Dit is een vraag die gesteld word door verschillende mensen. Het lijkt een vrij simpele vraag. Helaas is het antwoord voor mij meestal niet eenvoudig. Iedereen heeft tenslotte een eigen kijk op hun situatie. Hoe het met iemand gaat is relatief aan wat zij normaal vinden. Bijvoorbeeld:

- "Hoe gaat het met je?"
- _in mijn hoofd_: Nou, ik ga mezelf niet van kant maken, dus prima! _Hardop:_ Ja goed!

Terwijl ik constant angsten heb, slecht voor mezelf en mijn huishouden zorg, me niet kan concentreren, geen plezier ervaar in de dingen die ik doe en geen contact leg met mijn omgeving. Maar ik heb geen gedachten die erg donker zijn, dus het gaat prima. De lat voor je goed voelen ligt dus laag.
