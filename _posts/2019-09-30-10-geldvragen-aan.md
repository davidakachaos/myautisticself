---
layout: post
title: 10 geldvragen aan...
lang: nl
tags: autisme geld persoonlijk
ref: 10geldvragen
description: 10 vragen beantwoorden over geld
in_reply_to: https://tistje.com/2019/09/26/10-geldvragen-aan-tistje-autisme-en-geld/
wm-reply: true
wm-link: https://tistje.com/2019/09/26/10-geldvragen-aan-tistje-autisme-en-geld/
wm-title: 10 geldvragen aan Tistje … autisme en geld
wm-quote: Elk weekend verschijnt in de krant De Tijd in de katern ‘Netto’ een rubriek
  waarin een bekend of minder bekend persoon tien geldvragen voorgeschoteld krijgt.
  Het is een van de rubrieken die ik graag lees. Daarom leek het mij leuk om deze
  een keer op Tistje te zetten. Ben je een blogger? Laat je gerust inspireren en neem
  het stokje over.
wm-cite: Tistje
date: 2019-09-30 12:06 +0200
---
![Geld](/assets/img/moneyeuros.jpg){: class='ui right floated image medium'}

Naar aanleiding van bovenstaande post van [Tistje][1] leek het me leuk om dit ook eens voor mezelf in te vullen en dit met jullie te delen.

1. **Bent u veel met geld bezig?** Misschien niet zoveel als ik zou moeten. Helaas is het zo in onze maatschappij (globaal gezien, niet specifiek Nederland) dat geld een erg belangrijke rol speelt in ieders leven. Zonder geld is het leven in een westers land erg moeilijk. Maar of ik er persoonlijk veel mee bezig ben? Nee eigenlijk niet. Ik ben zelf ook niet erg handig met geldzaken. Vandaar dat ik in een budgetbeheer zit.
2. **Is geld voor u een drijfveer?** Gedeeltelijk. Ik zal niet liegen en zeggen dat geld me niets doet. Maar het is niet de primaire drijfveer in mijn leven. Het is een middel om te overleven en is daarom altijd goed om te hebben. Geld alleen maakt niet gelukkig zeggen ze wel eens, maar het huilt toch altijd beter in een vila dan in een doos op straat. 
3. **Staat u stil bij de financiële gevolgen van veranderingen in uw leven?** Ja. Als het een verandering betreft in mijn leven die financiële gevolgen heeft is dat zeker een aandachtspunt. Ook omdat ik zelf niet direct mijn geld beheer, ben ik mij veel bewuster van gevolgen. Deze zal ik namelijk moeten melden/uitleggen aan mijn budgetbeheer. 
4. **Bent u een prijsbewuste consument?** Ik denk het wel. Maar dit is meer uit nood geboren. Als je op het sociaal minium leeft zoals ik, moet elke cent die uitgegeven word tellen. Hierdoor ben ik me veel bewuster van geld geworden. Zelf let ik op koopjes en zoek naar de juiste verhouding. Iets wat erg goedkoop is, maar snel kapot gaat of snel op is, hoeft niet beter te zijn dan het duurdere alternatief. Echter moet de prijs van het duurdere alternatief ook weer niet te duur zijn.
5. **Welke uitgaven nemen de grootste hap uit uw budget?** Levensonderhoud. Dit zijn de vaste lasten, eten en drinken. Daarnaast hou ik eigenlijk niets over voor andere zaken.
6. **Waarop bespaart u niet?** Levensonderhoud. Ik kan niet besparen op de vaste lasten of het minimale eten en drinken wat ik haal. Ik bespaar op andere zaken, zoals kleding en luxe uitingen zoals naar de bioscoop gaan of vakantie.
7. **Wat is uw grootste ergernis aan geldzaken?** Twee dingen eigenlijk. Het feit dat er mensen zijn die ervan uitgaan dat iedereen genoeg heeft om "normale" dingen te kunnen doen zoals iets gaan drinken of uit eten gaan. Uberhaupt het feit dat geld gezien word als een sociale status. Dat mensen met meer geld gezien worden als meerwaardig. Dit zijn enorme aannames die gedaan worden door veel mensen. Ik heb zelfs eens via via de opmerking gehoord dat armoede niet bestaat in Nederland! De voedselbanken alleen al zijn getuigen van het tegendeel!
8. **Waar kunt u geen geld aan uitgeven?** Zoals ik zei leef ik op het sociaal minium; er zijn erg veel zaken waar ik geen geld aan KAN besteden. Maar ik besteed nooit geld aan echt nutteloze dingen. Als ik dat doe, kan ik het geld ook "in de sloot gooien". Dat is een beetje mijn maatstaaf of ik iets kan kopen wat ik niet direct nodig heb.
9. **Bent u een verzamelaar?** Vroeger veel meer dan tegenwoordig. Ik verzamelde stripboeken (Suske en Wiske) en stenen. Maar tegenwoordig verzamel ik niet meer. Ik heb veel boeken, en vind het erg leuk om hieraan geld uit te geven voor mezelf. Als ik eens wat over heb dan.
10. **Wat zou u doen mocht u de Lotto winnen?** Dit is een vraag waar veel mensen in mijn situatie wel eens van dromen denk ik. Ten eerste zou ik al mijn schulden betalen en inlossen. Aan mijn ouders bijvoorbeeld die mij al jaren door dik en dun steunen. Ook zou ik enkele vrienden die dichtbij mij staan helpen. Daarna zou ik het waarschijnlijk uit handen geven aan een bedrijf of organisatie die mijn geld voor mij zou beheren en/of investeren. Zodat ik in staat blijf om mijn eigen broek op te houden en een appel voor de dorst te hebben. Een droom auto voor mezelf kopen staat echter ook op het verlanglijstje natuurlijk :wink:

Net als [Tistje][1] al zei; lijkt het je leuk om dit ook op je eigen blog te zetten, ga vooral je gang! Ik ben wel benieuwd naar jullie antwoorden.

[1]: https://tistje.com "Tistje - Ervaringsblog Autisme Sinds 2008"