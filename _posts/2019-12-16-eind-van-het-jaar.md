---
layout: post
title: Eind van het jaar
lang: nl
tags: autisme 2019 review podcasts
ref: eind2019
description: Een terugblik naar 2019 en mijn plannen voor 2020. Over het begin van dit blog, waarom ik ooit begon en waar ik in de toekomst naar toe wil. Het beginnen van een eigen podcast over autisme en het geven van lezingen in de toekomst.
image: "/assets/img/einde-vh-jaar.jpg"
date: 2019-12-16 11:58 +0100
---
![Einde van het jaar](/assets/img/einde-vh-jaar.jpg){: class="floated right ui image large"}
Het is het einde van het jaar. 2019 was een jaar voor mij waarin veel gebeurd is. Het is het jaar waarin ik begonnen ben met dit blog en waarin ik me persoonlijk ontwikkeld heb. De kerstdagen staan voor de deur en op allerlei plaatsen op het internet ronden mensen hun jaar af en kijken ze terug.

## Bloggen over autisme

Dit jaar ben ik begonnen zoals gezegd met dit blog. Mijn doel was niet vast omlijnd toen ik dit blog begon; ik wilde schrijven over autisme en hoe ik de wereld om me heen ervaar. Sinds ik begon met dit blog ben ik steeds meer en meer erachter gekomen dat ik me wil inzetten voor acceptatie van autisme en neurodiversiteit. Het schrijven van mijn blog geeft me veel; ik leer meer en meer over mezelf en mijn autistische kant, ik heb via Twitter mensen leren kennen en merk dat er mensen zijn die mijn blogs kunnen waarderen. Het is dan ook zeker iets wat ik in het nieuwe jaar gewoon blijf doen.

Hoewel ik in het verleden vaak aan dingen ben begonnen en moeite had met ze afmaken (zoveel projecten die ik gestart ben met een idee, maar uiteindelijke gestrand zijn) is mijn blog anders. Dit is iets waar ik zelf veel uit haal voor mezelf en voor anderen. Dit blog geeft mij een plaats op het internet om mijn gedachten neer te schrijven en hopelijk mensen om me heen te helpen om inzicht te krijgen in de wereld van een autist. Het is daarom dat ik me gedreven voel om dit vol te houden en te blijven schrijven.

## Toekomst plannen

Nu het jaar op het einde loopt, is het ook tijd om vooruit te kijken. En ik heb wel wat plannen om mijn inzet voor de neurodiverse gemeenschap door te zetten. Het schrijven over neurodiversiteit en autisme is 1 ding, maar ook het opzetten van een podcast staat op dat lijstje. Verder wil ik kijken hoe ik bij kan dragen aan de gemeenschap door het gaan spreken bij bijeenkomsten over autisme. Het lijkt me een goede stap om nog meer mensen te kunnen bereiken en uitleg te kunnen geven. Want om de wereld voor autisten zoals mezelf beter te maken, is uitleg aan mensen nodig. Het is nodig om mensen te vertellen hoe het is om een neurotypische wereld te leven voor iemand die niet neurotypisch is.

Sommige plannen (zoals het opzetten van een podcast) hebben wat tijd nodig, goede planning (niet mijn sterke kant) en inhoud. Andere plannen zullen hopelijk, met wat steun, wat minder tijd kosten. Bijvoorbeeld voor het spreken op bijeenkomsten zul je een opening moeten vinden ergens waar je zoiets kunt doen. Maar door te netwerken en met mensen te spreken, kan ik dit soort mogelijkheden vinden. Dit is dus ook een doel voor volgend jaar; het uitbreiden van mijn netwerk en mogelijkheden vinden om mijn platform te vergroten.

## Vechten voor de toekomst

Volgend jaar word ook het jaar dat [mijn zoon]({% post_url 2019-12-03-welkom-bij-het-team-kleine-man %}) naar een andere school gaat. Dat zal ook de nodige voeten in de aarde hebben. We lopen nu soms al tegen zaken aan wat frustratie oplevert. Hierin sta ik niet alleen; samen met mijn ex-vrouw zullen we deze weg bewandelen met steun vanuit vele andere ouders. De steun tussen ouders van autisten is zeker groot, we navigeren met zijn allen een mijnenveld van testen, specialisten, scholen en gedragstherapeuten met wisselend succes. Het is fijn om te weten dat tegenwoordig autisme niet meer word gezien als een reden om kinderen in een gesticht te stoppen, maar er is nog een grote taak weggelegd om bepaalde mythes uit te roeien.

Met toestemming van mijn ex zal ik af en toe ook vast over deze strijd een blog schrijven. Mijn ex en ik zijn een team; het contact tussen ons is uitstekend te noemen. Het is dan ook niet vreemd (voor ons) dat we elkaar aanvullen en steunen in deze tijd. En ik zeg bij deze ook mijn steun toe aan alle ouders van kleine autisten; samen staan we sterker.

## Podcast?

In mijn blog over ["Honger naar informatie"]({% post_url 2019-10-30-honger-naar-informatie-postcasts-over-autisme %}) schreef ik al over mijn idee om een podcast te gaan opzetten. Dit idee is zeker niet van mijn lijst verdwenen. Echter, dit heeft wel wat voeten in de aarde. Het is een heel eigen project waar tijd voor gevonden moet worden. Ook is het iets wat goed opgezet moet worden, ik wil niet dat het een van de podcasts word waar het eindigt na drie afleveringen, omdat ik er "geen zin" meer in had of waar het alleen geratel is. Het moet iets toevoegen aan de gemeenschap en waar mensen iets aan hebben om naar te luisteren.

Ik hoop dat ik dit project volgend jaar kan beginnen en dat iets zal zijn waar jullie iets aan gaan hebben. Uiteraard is het daarnaast ook heel spannend voor mij om dit te doen. Net als het spreken voor groepen mensen. Maar het is denk ik wel toegevoegde waarde voor ons allemaal.

## Afmaken van ideeën

Elke dag komt er wel een nieuw plan in me op, maar voorlopig houd ik het bij deze plannen. Mijn goede voornemen is het afmaken van ideeën. Niet alleen ze bedenken (wat me bijzonder goed af gaat), maar ze ook daadwerkelijk uitvoeren. Ik beschrijf mezelf wel eens als een chaoot. Mijn bijnaam is al jaren Chaos geweest en dat heeft ook zeker een reden. Dus mijn voornemen voor 2020 is het daadwerkelijk afmaken van mijn ideeën.

En als ik nu terugkijk naar mijn 2019 is dat ook iets wat me redelijk gelukt is. En de plannen voor volgend jaar zijn er. Ik ga er met heel veel zin aan beginnen in ieder geval!
