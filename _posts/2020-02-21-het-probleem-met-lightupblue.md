---
layout: post
title: 'Het probleem met #LightItUpBlue'
lang: nl
tags: autisme LightItUpBlue RedInstead OurGoldenMoment 
ref: probleemmetLightItUpBlue
description: 'Het overnemen van Amerikaanse gewoontes heeft ook nadelen dat foute
  gewoontes klakkeloos worden overgenomen. Een van die verkeerde gewoontes is de campagne
  #LightItUpBlue'
image: "/assets/img/lightitup.jpeg"
date: 2020-02-21 21:08 +0100
---
![Light it up!](/assets/img/lightitup.jpeg){: class="image ui floated right"}
Misschien heb je er al eens van gehoord, de campagne van organisaties die met autisme te maken hebben om hun gebouwen in het blauw te verlichten om aandacht te vragen voor autisme. Verschillende gebouwen worden dan in de schijnwerpers met blauw licht gezet. Maar waar komt dit vandaan? Wie heeft dit bedacht? En waarom noem ik dit een probleem?

De campagne is bedacht door een Amerikaanse organisatie genaamd "Autism Speaks". Deze organisatie is een van de grootste machten achter de zoektocht naar een "oplossing" voor autisme. Een "geneesmiddel" dus. Ze willen de wereld verlossen van autisten. Dit zeggen ze natuurlijk niet direct, maar aangezien autisme geen ziekte is en dus ook geen geneesmiddel kent is het wel de enige logische conclusie.

## Autism Speaks, de bedenker van...

De campagne #LightItUpBlue is bedacht door de organisatie Autism Speaks. De reden voor de kleur blauw? Simpel; de kleur van mannen. Autisme is tenslotte een mannen ziekte. Dit laatste is natuurlijk sarcasme; we weten tegenwoordig wel beter. Vrouwen kunnen net zo goed als mannen autistisch zijn.

Autism Speaks stamt nog van de oude generatie, mensen die oprecht op zoek zijn naar een geneesmiddel voor autisme. Mensen die beweren dat autisme een ziekte is die alleen onder mannen voorkomt. Ze zeggen te spreken voor autisten. Dit doen ze zonder enige inspraak van autisten. Ze zeggen dat autisten niet voor zichzelf kunnen opkomen en dat ze daarom hun werk doen. Echter negeren ze alle klachten die ze krijgen uit de autistische gemeenschap.

## En nu in Nederland

Nu zag ik in een aantal Nederlandse Facebook groepen waar ik in zit, de acties voor de autisme maand (april) voorbij komen. En verschillende daarvan nemen, zonder nadenken geloof ik, het blauw oplichten ofwel #LightItUpBlue over. Bijzonder pijnlijk vind ik dat. Het is vast met goede bedoelingen, men wil echt niet bewust mensen schaden. Wat ze willen doen is begrip vragen voor autisme, aandacht krijgen voor de goede doelen in Nederland die met autisme te maken hebben en begrip krijgen voor de autisten in Nederland.

Maar ze hebben niet gekeken waar de campagne vandaan komt en wat voor organisatie het eigenlijk bedacht heeft. Ze hebben niet gekeken naar wat mensen er al jaren over schrijven en wat het alternatief kan zijn. Want dat is er wel...

![Geen #LightItUpBlue maar #RedInstead](/assets/img/redinstead.png){: class="ui image floated left"}
## Het alternatief
Er is een alternatief bedacht door mensen. In tegenstelling tot #LightItUpBlue is het #RedInstead. Een beweging gestart door autisten internationaal als tegenhanger van het #LightItUpBlue initiatief. In plaats van een puzzelstuk, waarmee word beweert dat er onderdelen van ons missen, heeft #RedInstead het oneindigheidsteken als symbool. Voor de oneindige verscheidenheid die autisme is.

Een tweede beweging heb ik gezien op de website van NeuroClastic genaamd [#OurGoldenMoment](https://neuroclastic.com/2020/02/09/introducing-our-golden-moment-an-inaugural-coming-out-day-on-april-1st-2020-for-the-autistic-neurodivergent-community/). Waarom #OurGoldenMoment? Misschien heb je het al eens gezien, verschillende mensen gebruiken de afkorting รรป in hun namen op sociale media. Dit is de chemische afkorting van goud. Veel mensen gebruiken deze kleur, goud, en het oneindigheidsteken als een manier om zichzelf kenbaar te maken als neurodivers. In een volgend blog zal ik wat verder ingaan op deze laatste beweging het #OurGoldenMoment. Wie weet wat we ermee zouden kunnen doen als tegen geluid.

## Kijk verder dan de hype, ban blauwe verlichting

Al met al denk ik dat de intentie van de mensen in Nederland die bezig zijn met organiseren van acties in de autisme week heel goed zijn. Ik denk dat de mensen die niet beter weten het zelfs een heel mooi iets vinden om een gebouw in een mooi blauw licht te zetten om aandacht te vragen voor autisme. Maar men weet niet waar het vandaan komt. En als ze dat niet verteld word, dan is het ook niet zo raar dat het niet bekend word.

Dus is het voor mij niet iets wat ik mensen direct aanreken. Ze weten niet beter... Maar nu... Nu wel toch?

Dus laten we de wereld niet blauw kleuren op 2 april of de week daarna...

Laten we kijken naar alternatieven zoals #RedInstead en #OurGoldenMoment
