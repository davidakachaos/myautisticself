---
keywords: 'de kleur blauw,autisme maand,mensen hebben,autistische unie,weten dat'
layout: post
title: De kleur van autisme is goud
lang: nl
tags: autisme OurGoldenMoment RedInstead neurodiversiteit
ref: dekleurvanautisme
description: Als tegenhanger van de blauwe kleur is er goud. In deze post ga ik hierop
  in. Waarom is de kleur van autisme goud? En hoe kunnen we dat uitdragen naar de
  mensen om ons heen.
image: "/assets/img/autisticgold.jpg"
date: 2020-03-11 11:47 +0100
---
![Autistic Gold](/assets/img/neurodiversity-logo-300.png){: alt="Symbool van neurodiversiteit" class="ui image floated right medium"}
We zijn in maart. Volgende maand is de autisme maand en in Nederland ook de autisme week. Hiervoor worden verschillende dingen georganiseerd. Veel organisaties proberen autisme onder de aandacht te brengen bij het publiek. Onderdeel daarvan zijn de verschillende symbolen en kleuren die gebruikt worden. Veel zie je de bekende puzzel stukjes en de kleur blauw als de kleur die staat voor autisme.

## Waarom is de kleur van autisme goud?
Het chemische symbool voor goud is Au. Dit symbool is door de neurodiversiteit beweging op internet opgepakt en gedoopt naar de "Autistic Union" of de Autistische Unie. Afgekort tot Âû. Hiermee werd ook de kleur goud overgenomen als de basis kleur voor autisme.

Mensen op Twitter en andere sociale media zijn de letters Âû gaan opnemen in hun naam om aan anderen te laten weten dat ze onderdeel uitmaken van deze unie. Hiermee proberen ze aan te geven, dat ze aan open te staan om te praten over autisme en bereid zijn om vragen te beantwoorden die mensen hebben.

## Wat is er mis met blauw?
[Eerder heb ik al eens geschreven over het probleem met blauw]({% post_url 2020-02-21-het-probleem-met-lightupblue %}), maar ik zal het samenvatten. De kleur blauw is bedacht door een organisatie met de naam "Autism Speaks" uit Amerika. Deze organisatie heeft als een van haar doelen een medicijn te vinden voor autisme. Zij zien autisme als een ziekte die moet worden uitgeroeid. Ook dragen zij de overtuiging uit dat autisme vooral een mannen ziekte is en niet voorkomt onder vrouwen. Schoorvoetend moeten ze steeds meer toegeven dat het ook onder vrouwen voorkomt, maar ze beweren dat het toch een mannelijke ziekte is.

De kleur blauw is dus een uitvinding van deze organisatie. Deze kleur is al snel overgenomen door andere organisaties. Zo is ook het logo van bijvoorbeeld de NVA blauw. Ik zeg niet dat zij nu hun logo moeten veranderen, maar het is wel een bron van irritatie bij tegenstanders van Autism Speaks.

## Waarom zouden we moeten geven om Amerika?
Nou eigenlijk helemaal niet nee. We zouden er niets om moeten geven dat een of andere organisatie in Amerika is bedacht heeft of wat de redenatie er achter is. Maar de wereld is niet begrenst door landsgrenzen op het internet. Als we ons als autisten verenigen in groepen zoals de Autistische Unie, doen we dat niet alleen in Nederland, maar internationaal.

En dan moeten we ons ook bewust zijn van de symbolen die we gebruiken. Het is tegenwoordig op veel plaatsen verboden bepaalde afbeeldingen te gebruiken, puur om historische redenen. Omdat het symbool gebruikt is in het verleden voor een verschrikkelijke boodschap bijvoorbeeld. Omdat we bewust zijn van waar het symbool voor staat, hebben we als maatschappij besloten het symbool niet langer te gebruiken.

Nu we weten waar de kleur blauw vandaan komt en wat de organisatie die de kleur heeft bepaald voor staat, kun je je indenken waarom er op zoek gegaan is naar een alternatieve kleur.

## 2 april 2020 #OurGoldenMoment
![Neurodiversiteit](/assets/img/autisticgold.jpg){: class="ui image medium floated right"}
In afgelopen jaren zijn er internationaal oproepen gedaan om meer met de kleur goud te doen in de autisme maand. Zo zijn er op Twitter hashtags als [#LightItUpGold](https://twitter.com/hashtag/lightitupgold), [#RedInstead](https://twitter.com/hashtag/redinstead) en [#OurGoldenMoment](https://www.ourgoldenmoment.com/)

Dit laatste is een initiatief van verschillende neurodiverse sites zoals [NeuroClastic](https://neuroclastic.com/), [Neurodivergent Rebel](https://neurodivergentrebel.com/) en [The Autistic Wolf](https://www.facebook.com/autisticwolf) ([zie alle partners hier](https://www.ourgoldenmoment.com/partners)). Het doel van de campagne is het terugnemen van de Autisme Bewustzijn Dag door autisten over heel de wereld. Het is een internationale "coming-out" dag voor autisten over heel de wereld.

De strijd is niet langer over bewustwording van autisme, maar voor de acceptatie van autisme en neurodiversiteit. We gaan april in met een kans om mensen verder te brengen dan alleen bewustwording en te streven naar acceptatie.

Met de hashtag #OurGoldenMoment willen we schrijven over onze neurodiversiteit. Op 2 april roepen we iedereen op om via sociale media met deze hashtag te schrijven over hun neurodiversiteit. Misschien zelfs voor het eerst. Tijdens deze dag kunnen we laten zien wie we zijn. Mensen kunnen deze dag op extra steun rekenen vanuit de gemeenschap tegen de vooroordelen die mensen hebben. Door op Twitter gebruik te maken van de hashtag #OGMassist kun je om hulp vragen bij eventuele pesterijen. Neurodiverse mensen, autisten en steunbetuigers zullen dan je te hulp komen en je verdedigen mocht dit nodig zijn.

Het lijkt mij een bijzonder initiatief en een mogelijkheid voor mensen om te praten over hun autisme. Het geeft een kans aan mensen die bang zijn, om wat voor reden dan ook, om de wereld te laten weten dat ze autistisch zijn.

## Deel op 2 april je Gouden Moment!
Het lijkt me geweldig om van iedereen zijn of haar mooie kant van autisme te laten zien op de verschillende sociale media platformen. Zoals bijvoorbeeld Twitter, Instagram en Facebook. Als we dit massaal doen met de hashtag #OurGoldenMoment en mensen laten zien hoe autisme ook kan zijn. Anders dan wat er in de tekstboeken staat over ons. Je weet wel, de tekstboeken geschreven door neurotypische mensen, mensen die niet uit eerste hand autisme hebben ervaren. Dit is geen aanval op hun, maar een moment om ons te laten zien.

Zelf zal ik ook goed nadenken over wat ik kan tonen op 2 april. Misschien maak ik een video over mijn reis naar waar ik nu ben, of misschien bedenk ik nog iets anders. Het zal een verrassing worden denk ik :wink:

Maar ik zou het geweldig vinden om te zien wat jullie Gouden Moment is. Wat is jullie prachtige kant? Wat maakt jou nu echt typisch jou? Het lijkt me prachtig om heel Facebook, Twitter en noem maar op vol te zien staan op 2 april met jullie creaties, foto's, video's, muziek en ga zo maar door met de hashtag #OurGoldenMoment!

En mocht er die dag nare opmerkingen komen (op Twitter, Facebook bied niet dezelfde functie) gebruik dan de hashtag #OGMassist om het anderen te laten weten. Hiermee willen we als gemeenschap een veilige plaats te scheppen voor iedereen om zijn/haar verhaal te delen.
