---
layout: post
title: De AutCast podcast is van start!
lang: nl
tags: autisme podcasts OurGoldenMoment Gaut AutismeWeek2020 neurodiversiteit
ref: promoautcast
description: Mijn eerste aflevering van de AutCast is online! Spannend! Ik ben heel
  benieuwd naar de reacties.
image: "/assets/img/autcast2.png"
date: 2020-04-02 13:52 +0200
---
![AutCast logo](/assets/img/autcast2.png){: class="ui image floated right medium"}
Vandaag, op de wereld autisme dag 2020, is het zo ver! Mijn eerste aflevering van de AutCast is online gekomen. In het kader van de autisme week had ik het idee om de podcast te lanceren. En vandaag leek mij het uitgelezen moment. Deze eerste aflevering is bedoeld als een introductie en is vrij kort (minder dan 10 minuten), maar in de toekomst hoop ik toch wat diepgaandere (en langere) afleveringen te maken.

## Heel goed in beginnen

Het is al een tijdje geleden dat ik [voor het eerst op dit blog sprak over podcasts]({% post_url /2019/2019-10-30-honger-naar-informatie-postcasts-over-autisme %}) en mijn voornemen er zelf 1 te beginnen. Vaak is het in het verleden gebleken dat ik best goed ben in het beginnen van dingen. Afmaken is vaak een ander verhaal. Maar ik heb met het schrijven van dit blog voor mezelf bewezen dat het **wel** kan.

Voor mij is de truc dat ik het leuk moet vinden om te doen. En het schrijven en praten over neurodiversiteit vind ik heel leuk om te doen. Dus was het voor mij een logische keuze om eens te kijken of ik ook een podcast kon maken. Dit bleek op zich heel eenvoudig te doen.

## Wikken en wegen
Zoals met veel dingen, bleef ik bij het maken van een podcast hangen in het "plannen" deel van het verhaal. Dit merkte ik zelf doordat ik steeds excuses voor mezelf had om nog niet een aflevering op te nemen of om niet de stap te zetten iets online te zetten. Maar nu heb ik voor mezelf de knoop door gehakt en de sprong in het diepe gemaakt.

## Begin van een nieuwe podcast!
Nu is naast mijn woorden in schrift, ook mijn stem te vinden op het internet. Ik hoop dat ik met mijn podcast nog meer mensen kan bereiken en kan vertellen over mijn autisme. De podcast is momenteel beschikbaar via anchor.fm en zal ik linken via verschillende posts op social media.

Uiteraard ben ik heel benieuwd naar de feedback en of er onderwerpen zijn waar we het over kunnen hebben. Voor nu zal ik hier de links naar de podcast delen:

- [AutCast op anchor.fm](https://anchor.fm/autcast)
- [AutCast op Spotify](https://open.spotify.com/show/2H6dT7TFrxSEmqV2Gtx1IE)
- Andere platformen volgen nog!

Ik wens jullie heel veel luister plezier. En laat me ook vooral feedback weten :smile:
