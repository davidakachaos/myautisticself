---
layout: post
title: Webinar Vera Helleman - Een review
lang: nl
tags: autisme review
ref: webinarvera20200617
description: Vorige week woonde ik de webinar "De kracht van autisme" van Vera Helleman bij. De webinar werd via
  haar eigen website uitgezonden en ging over wat zij "De drie pijlers van autisme"
  noemde. Vandaag ga ik in op deze lezing.
image: "/assets/img/verahelleman.jpeg"
date: 2020-06-22 10:37 +0200
---
![Webinar "Kracht van autisme" - Vera Helleman](/assets/img/vera-kva-webinar.jpg){: class="ui image medium floated right"}
Vorige week, 17 juni 2020, heeft Vera Helleman een webinar gegeven getiteld "De kracht van autisme", over wat zij "de drie pijlers van autisme" noemde. Samen met ongeveer 650 andere mensen heb ik naar deze webinar gekeken. Vandaag schrijf ik hierover mijn gedachten op papier.

Het webinar zelf is terug te zien op de [website van Vera Helleman zelf](https://www.verahelleman.nl/autisme/) tot 24 juni 2020.

Laat ik beginnen met te zeggen dat Vera en ik heel andere mensen zijn. We bekijken de wereld op een heel andere manier, toch zijn er veel overeenkomsten bij onze kijk op autisme. De webinar begon heel netjes op tijd, afspraak is tenslotte afspraak. Zonder veel omhaal begon ze aan haar lezing waarin ze haar punten uiteen zet. Ik merkte dat de chat goed liep (deze was al beschikbaar voor dat de lezing begon) en er veel mensen aanwezig waren. Op sommige momenten liepen audio en video niet synchroon, de video leek dan stil te staan of de audio viel weg. Aan de chat zag ik dat dit probleem bij meer mensen voorkwam. Zelf vond ik dit niet heel storend (ik kijk veel via internet naar live uitzendingen en het komt vaker voor), maar sommige mensen ergerde zich hier aan.

## De drie pijlers van autisme
Vera brengt in haar webinar het idee naar voren voor een nieuwe grondslag voor autisme. Ze maakt onderscheid in drie pijlers;

1. Hyper sensitiviteit
2. Het ontbreken van een ik-referentiekader
3. Natuurwetmatig denken

Deze drie pijlers zorgen ook dat we autisme niet moeten zien als een ziekte of aandoening. Zoals lezers van me weten heb ik zelf dezelfde mening, ik vond het dus ook erg prettig om te horen dat Vera dezelfde mening heeft hierin. Autisme is in het verleden veel beschreven door neurotypische mensen van buiten en dit is een probleem volgens Vera, iets waar ik zelf ook de problemen van in zie.

In het webinar gaat Vera de pijlers 1 voor 1 bij langs. Ik zal ze hier niet allemaal bespreken, daarvoor moedig ik jullie aan om zelf het webinar terug te kijken via haar website.

## Gevoel wezens
In het webinar spreekt Vera over de mens als een wezen wat niet alleen uit gedachten maar ook uit gevoelens bestaat. Ze benadrukt het feit dat ze zelf een gevoelens mens is en dat ze erg in contact staat met haar gevoel. Dit in contact staan met je gevoelens ziet Vera als een van de belangrijkste dingen om te doen voor een autist. Door niet rigide vast te houden aan de regels in je hoofd, maar je gevoel te laten spreken kun je beter bij jezelf komen en gelukkig worden.

Het is dit punt waarop ik afwijk van Vera. Niet dat ik het niet eens ben met haar, ik zie het als een goed iets om het zo te benaderen als je net als Vera een gevoelsmens bent. Zelf zie ik mezelf echter niet zo. Als ik mezelf moet beschrijven, zou ik mezelf eerder een rationeel mens noemen. Wel heb ik geleerd om te gaan met mijn emoties en gevoelens, maar primair ben ik iemand die meer over dingen na denkt. Voor mij kan het dan zo zijn dat gevoelens "in de weg" zitten.

Vroeger, voor mijn diagnose, drukte ik de gevoelens dan weg. Ik begreep ze niet, ze waren in mijn ogen storend en vervelend, en dus irrelevant. En ik ben de eerste om toe te geven dan dit de slechtste manier is om met je gevoelens om te gaan. Daarom snap ik het punt wat Vera tijdens haar webinar maakt wel heel goed. Het in contact staan met je gevoelens en emoties is heel nuttig. Toch ben ik zelf heel gelukkig zonder vanuit mijn gevoel te denken en te redeneren. Ik erken echter ook zeker dat Vera en ik daarin hele andere mensen zijn.

## Neurodiversiteit en erkenning

![Vera Helleman](/assets/img/verahelleman.jpeg){: class="ui image floated right medium"}

Wat gedurende de webinar goed uit de verf komt, is het feit dat Vera een duidelijke voorstander is van neurodiversiteit en de strijd voor acceptatie van autisme. Meerdere malen haalt ze de term neurotypische mensen aan en haar hele verhaal is een prachtig voorbeeld van strijden voor neurodiversiteit.

Ik ben daarom ook blij dat ik het webinar heb gezien. Hoewel Vera en ik niet op alle punten overeenkomen, staan we duidelijk aan dezelfde kant. De verhalen die ze verteld over haarzelf en haar familie zijn mooi om te horen en geven prachtig weer hoe neurodiverse mensen zich prima staande kunnen houden in deze maatschappij. Ook geeft ze goede antwoorden op de vragen die via de chat gesteld werden. Ook al gaf ze lang niet overal antwoord op. Dit was gezien de chat snelheid niet mogelijk. Er werden zo veel vragen gesteld dat het haast niet mogelijk was om de chat bij te houden.

## Conclusie

Het webinar van Vera is zeker een aanrader om terug te kijken! Het is nog even terug te kijken via [haar website](https://www.verahelleman.nl/autisme/) en ik hoop dat het nog ergens beschikbaar blijft. Tevens zou ik iedereen willen aanmoedigen om bij toekomstige webinars aan te schuiven. Vera verteld op een prettige manier over autisme en haar visie op neurodiversiteit.

Zelf hoop ik in de toekomst nog eens een webinar of lezing van haar te mogen bijwonen. De theorieÃ«n die ze naar voren brengt zijn het overdenken waard. Hoe meer stemmen er klinken uit de Nederlandse neurodiverse kant van de samenleving, hoe beter in mijn ogen.

Vera Helleman is te volgen via haar Twitter @VeraHelleman en natuurlijk haar eigen website: [https://www.verahelleman.nl/](https://www.verahelleman.nl/)
