---
layout: post
title: 2020, wat een jaar!
lang: nl
tags: autisme 2020 corona podcast AutCast review
ref: 2020eindejaar
description: Wat is 2020 voor jaar geweest! Ik kijk terug naar wat ik gedaan heb,
  wat mijn hoop is voor 2021 en waar ik graag heen wil.
image: "/assets/img/farewell2020.png"
date: 2020-12-31 23:54 +0100
---
![Vaarwel 2020](/assets/img/farewell2020.png){: class="ui image centered big"}

2020, het jaar waar Corona toch wel het meest centraal stond in ons leven. 2020 was een vreemd jaar, waar we toch met name thuis zaten. Voor mij stond dit jaar toch echt in het teken van het uitbreiden van wat ik aan het doen ben. De laatste maanden heb ik me gericht op het doen van mijn podcast. Ook heb ik mijn eerste webinar gedaan. [Deze]({% link _posts/2020/2020-09-28-video-webinar-online.md %}) ging over mijn reis naar de diagnose.

Al met al is 2020, met uitzondering van Corona natuurlijk, voor mij een geslaagd jaar.

## De AutCast

![De AutCast](/assets/img/autcast2.png){: class='ui image medium floated right'}
Mijn podcast, de [AutCast](https://autcast.nl/) is mijn podcast die ik in begin van 2020 begonnen ben. Een podcast over neurodiversiteit en dan met name over autisme. Hiermee ga ik in 2021 zeker meer mee doen. Ik heb al wat gasten gehad, en ik heb er nog meer in de planning om mee te praten.

De podcast is een manier om meer en meer mensen te bereiken en te informeren over autisme. Ook biedt het naast mezelf ook anderen een platform om te praten over autisme. Mijn hoop voor 2021 is dat ik meer mensen mag ontmoeten via de AutCast en meer interessante gesprekken mag voeren met meer mensen. Zoals ik ook altijd zeg op de podcast, staat het iedereen vrij om contact op te nemen met mij om te komen praten op de podcast.

## Het blog

Nu is het weer een tijdje geleden dat ik een stuk geplaatst heb. Inspiratie is daar een grote reden voor, maar ook dat ik me de laatste maanden meer op de podcast gericht heb. Nu deze echter goed op weg lijkt te zijn, hoop ik hier ook meer tijd aan te kunnen besteden. Misschien wat meer onderwerpen dieper behandelen die ik op de podcast bespreek. Zodat deze meer en meer bij elkaar komen.

Daarnaast hoop ik volgend jaar ook meer lezingen te kunnen geven. Dat was mijn grootste plan voor dit jaar. Echter door Corona is dat allemaal een stuk minder geworden dan gehoopt. Maar als we Corona onder controle kunnen krijgen met elkaar, dan zal dat ook meer aantrekken. Dan hoop ik ook met organisaties in zee te kunnen.

## Na Corona

Zoals gezegd, na Corona hoop ik meer en meer met mijn dromen te doen. We hebben allemaal een zware tijd achter de rug, maar die tijd komt ook tot een einde. In 2021 hoop ik dat we met zijn alle weer bij elkaar kunnen komen. Dat we in groepen kunnen samen komen en dat we met elkaar in persoon kunnen praten. Zelf heb ik niet veel problemen om "alleen" online met elkaar te praten, maar ik weet ook dat de meeste mensen er naar snakken om weer samen te kunnen komen.

<center style="font-size: 1.2em;">Voor nu wens ik iedereen een <strong>geweldig 2021!</strong></center>
