---
keywords: 'deze week van,deze week,autisme week,wel een probleem,activiteiten gehouden door'
layout: post
title: 'Online week van #Gaut'
lang: nl
tags: autisme autismeweek2020 gaut
ref: autismeweek2020-1
description: Over de autisme week die nu online gehouden word in plaats van door het
  land.
image: "/assets/img/autismeweek2020/WeekvanAutismeV4.jpg"
date: 2020-03-31 11:35 +0200
crosspost_to_medium: true
---
![De Autisme Week 2020 is 100% online!](/assets/img/autismeweek2020/WeekvanAutismeV4.jpg){: class="ui image floated right medium"}
Het is zo ver! De Autisme Week 2020 is nu al een paar dagen aan de gang. Helaas is het een beetje een andere week dan normaal voor de autisme week. Waar er normaal door heel het land acties worden georganiseerd en mensen samen komen om te spreken over autisme in alle facetten, moeten we nu noodgedwongen thuis blijven.

Voor de meeste autisten is dit niet het probleem, thuis zitten en weinig met mensen om gaan. Wat voor de meeste autisten wel een probleem is, is het breken van de normale structuur. Dit is probleem is een eigen post op zich en wil ik nu niet te diep op in gaan, maar het leid wel tot de activiteiten die we online zien. Mensen die uit hebben gekeken naar hun deel in de autisme week willen dat nu toch doorzetten. Dus we lassen niets af, we verplaatsen het alleen!

## De Week van \#Gaut
En daarom verplaatsen we de acties naar 100% online! En we doen ons best om online zoveel mogelijk aandacht te besteden aan deze week van #Gaut. Nu heb je al een aantal keren de hashtag #Gaut voorbij zien komen. Deze hashtag is in navolging van de internationale hashtag #OurGoldenMoment en verwijst naar de kleur goud en autisme in de naam. Zodoende komen we op de hashtag #Gaut uit.

Deze week worden online verschillende acties en activiteiten gehouden door verschillende organisaties. Zo heeft de NVA online acties. Bijvoorbeeld afgelopen zaterdag [dat Rienke aan het gamen was](https://www.autisme.nl/2020/03/27/rienke-houdt-gamemarathon-voor-autismefonds/) voor het autismefonds, of hebben ze een verwijzing naar [een aantal bloggers over hun autisme](https://www.autisme.nl/2020/03/27/volwassenen-met-autisme-bloggen-samen/) wat ook door kan gaan.

Ook heeft collega blogger [Gewoon Autastisch](https://gewoonautastisch.nl/) een [heel handig overzicht gemaakt van online activiteiten](https://gewoonautastisch.nl/week-van-autisme-deelnemersoverzicht/) in deze Week van #Gaut! Hier staan verschillende mensen en projecten genoemd die zeker interrestant zijn om in de gaten te houden.

## Mijn Week van \#Gaut
Ik hoop dat ik deze week veel aan het schrijven over autisme toe kom, er meer en meer over kan uitleggen aan de mensen om mij heen. Ook wil ik zoveel mogelijk projecten van andere mensen steunen en promoten. Dus als je iets hebt waar ik bekenheid aan kan geven, [laat het me weten](/contact-opnemen.html)!

## Waarom is de kleur van autisme goud? Waarom \#Gaut?
Het chemische symbool voor goud is Au. Dit symbool is door de neurodiversiteit beweging op internet opgepakt en gedoopt naar de "Autistic Union" of de Autistische Unie. Afgekort tot Âû. Hiermee werd ook de kleur goud overgenomen als de basis kleur voor autisme.

Mensen op Twitter en andere sociale media zijn de letters Âû gaan opnemen in hun naam om aan anderen te laten weten dat ze onderdeel uitmaken van deze unie. Hiermee proberen ze aan te geven, dat ze aan open te staan om te praten over autisme en bereid zijn om vragen te beantwoorden die mensen hebben.

Daarom dus dat we voor de kleur goud kiezen als kleur voor deze week!

## Deel op 2 april je Gouden Moment!
Het lijkt me geweldig om van iedereen zijn of haar mooie kant van autisme te laten zien op de verschillende sociale media platformen. Zoals bijvoorbeeld Twitter, Instagram en Facebook. Als we dit massaal doen met de hashtag #OurGoldenMoment, #Gaut en/of #AutismeWeek2020 kunnen we mensen laten zien hoe autisme ook kan zijn. Anders dan wat er in de tekstboeken staat over ons. Je weet wel, de tekstboeken geschreven door neurotypische mensen, mensen die niet uit eerste hand autisme hebben ervaren. Dit is geen aanval op hun, maar een moment om ons te laten zien.

## Verbind met ons allemaal!
Als je zelf deze week iets wilt delen in het kader van de autisme week, vergete dan ook zeker niet de hash tags te gebruiken; [#Gaut](https://twitter.com/search?q=%23gaut) en [#AutismeWeek2020](https://twitter.com/search?q=%23autismeweek2020)

Misschien heb ik deze week nog wel een verrassing in petto... Wie weet :wink:
