---
keywords: 'ik denk dat,dat,wat,zou je doen,mijn kinderen'
layout: post
title: 36 vragen aan mij
lang: nl
tags: autisme persoonlijk
ref: 36vragen
description: Eens iets anders dan anders. 36 verschillende vragen aan mij die ik beantwoord
  in dit blog. Zie het als een mogelijkheid om mij beter te leren kennen.
image: "/assets/img/questions.jpg"
pingback: https://gewoonautastisch.nl/36-serieuze-vragen-om-jezelf-te-leren-kennen/
date: 2020-01-15 10:12 +0100
---
![36 vragen](/assets/img/questions.jpg){: class='ui image small floated right'}
Vandaag eens iets anders dan anders. Op verschillende blogs kom je ze tegen, de lijsten met vragen die gesteld worden in het algemeen aan mensen om elkaar beter te leren kennen. Het zijn er dus 36 en ik probeer ze hieronder allemaal te beantwoorden. Mocht je naar aanleiding van deze vraag en antwoord sessie nog meer vragen hebben, hoor ik dat graag via bijvoorbeeld [Twitter](https://twitter.com/WesterinkDavid) of [Facebook](https://www.facebook.com/myautisticself/) :smile:

Maar nu, zonder verder uitstel, de vragen en antwoorden:

## Ben je een introvert of een extrovert?
Ik heb me jaren introvert genoemd. Tegenwoordig weet ik het niet zo zeker. Ik denk dat ik ergens tussen beide uitersten val. Hoewel ik erg gesteld ben op mijn eigen ruimte en deze ook zeker nodig heb om weer op te laden, vind ik het ook gezellig om met mensen te praten en uit te gaan met vrienden. Dat laatste doe ik helaas te weinig, vooral om financiële redenen.

## Stel, je hebt nog maar een jaar te leven, wat zou je doen?
Afscheid nemen van vrienden en familie. Zaken op orde brengen. Laten zien aan mijn kinderen hoe je omgaat met de aankomende dood. En misschien wat minder mooie dingen die ik beter (nog) niet openbaar maak.

## Wat wilde je als kind worden?
Politieagent. Dat leek me een geweldige baan. Helaas is het fysieke aspect voor mij een te zware opgave.

## Waar ben je nu geld voor aan het sparen?
Niet iets specifieks. Ik probeer een buffer op te bouwen voor de zomervakantie, zodat ik wat leuks kan doen met de kinderen.

## Wat is het grootste succes in je leven?
Dit is een hele moeilijke eigenlijk... Ik denk dat het nu dit blog is. Het schrijven over autisme is een passie van me geworden en de reacties die ik krijg zijn over het algemeen positief.

## Hoe zou je jouw leefstijl omschrijven?
Als een chaoot die gestructureerd probeert te leven. Positief naar het leven kijken, met enig wantrouwen voor de wereld.

## Drie dingen waar je onvoorwaardelijk van houdt?
1. Mijn kinderen
2. Mezelf
3. Mijn eerste vriendin

## Hoe zou je herinnerd willen worden?
Als iemand die een positieve invloed heeft gehad op de wereld. Als iemand die wat anders is dan de meeste mensen, maar daarom niet "minder" is. Mijn hoop is dat als mijn naam uitgesproken word, er een glimlach op je gezicht komt.

## Wat is jou droombaan?
Dat was ooit politieagent of rechercheur. Dat leek me gewoon geweldig werk, ondanks alles.
Tegenwoordig is dat toch meer in de richting van spreker of schrijver over autisme en een advocaat voor de acceptatie van autisme zijn. En daar ben ik druk mee bezig op dit moment.

## Wie vertrouw jij met je leven?
Mijn stelling is dat ik nooit iemand voor de volle 100% kan vertrouwen. Maar met mijn leven vertrouw ik mijn beste vriendin. Zij en ik kunnen altijd op elkaar aan.

## Stel geld was geen probleem; wat zou je doen?
Als dat echt geen probleem was, zou ik proberen om de armoede in de wereld structureel op te lossen. Dus niet mensen gewoon maar geld geven, maar ervoor zorgen dat mensen opleidingen krijgen, ziekenhuizen, toegang tot werk in het eigen land, een uitzicht naar een beter leven. Ik denk dat we daarmee de mensheid als geheel helpen.

## Waar zou je nooit grappen over maken?
Dat ligt meer aan het publiek dan aan mij. In mijn ogen kun je overal grappen over maken. Dat is het mooie aan grappen. Als een "grap" te ver gaat, vraag ik mezelf altijd af "waarom is dit te ver?"...

## Waar ben je onzeker over?
In het verleden heeft mijn zelfvertrouwen een behoorlijke knauw gekregen. Daar ben ik nog steeds mee bezig om op te bouwen. Dus mijn eigen kunnen is iets waar ik onzeker over ben.

## Wat waardeer je het meeste aan vriendschap?
Acceptatie van elkaar. Eerlijkheid en openheid. Ook als je het niet met elkaar eens bent, of eigenlijk juist dan. En vrienden die snappen dat tijd mij weinig zegt :wink:

## Hoe ga jij om met negatieve mensen?
Ligt aan hun. Ik ben altijd bereid om mensen de positieve kanten van het leven te laten zien. Maar als ze bijvoorbeeld alleen maar mij aanvallen op een negatieve manier... Ja, dan is daar het gat van de deur... Ik ben best goed in staat om mensen uit mijn leven te zetten als ik dat wil.

## Tattoo’s en piercings, wat vindt je er van?
Prima. Ik heb zelf 1 tattoo. Wat je met je eigen lichaam doet moet je zelf weten. Maar mensen staat het vrij om je daarop te beoordelen. Als ze je verder niet kennen, is uiterlijk toch iets waar men op af gaat. Het ligt uiteraard ook aan de plaats en kwaliteit van het werk. De ene tattoo staat beeldschoon, terwijl een ander absoluut afgrijselijk is.

Voor piercings geld eigenlijk hetzelfde. Plaats en kwaliteit zijn belangrijk. Zelf heb ik er geen, en heb ik de behoefte zo ook niet. Maar ik heb geen problemen met de piercings van anderen. Hun lichaam, hun keuze.

## Geloof jij in ware liefde?
Ja.

## Je meest favoriete lied/boek of film?
Film: Dances with Wolves

Lied: Ligt zo aan het moment, die heb ik niet...

Boek: Niet 1 boek, maar ik ben fan van Raymond E. Feist en al zijn boeken.

## Wat is je favoriete seizoen in het jaar?
Winter! Zonder aarzelen.

## Wat geeft jou de ultieme ontspanning?
Slaap?

## Wat is de boodschap die je met de wereld wilt delen?
Je bedoelt, naast alles op mijn blog?

Nou, dat we moeten leren dat de mens samen met elkaar moet leren leven en elkaar moet accepteren zoals ze zijn. Dat landsgrenzen achterhaalt zijn en dat we een planeet hebben om voor te zorgen. Dat het voeren van oorlog, elkaar uitmoorden om geld of land of geloof, absurd is. Dat mensen voor elkaar moeten zorgen. Niet elkaar moeten haten.

## Wie inspireert jou het meeste en waarom?
Christa Holmans is een groot voorbeeld voor me geworden het afgelopen jaar. Ze stelt veel misvattingen aan de kaak over autisme en neurodiversiteit. Ze is een heel prettig persoon om naar te luisteren en ze heeft goede punten waar ze over praat.

## Welke eigenschappen bewonder je in anderen?
Eerlijkheid, oprechtheid en openheid. En als ze goed kunnen organiseren (want dat kan ik echt niet)

## Wat zou je wel eens uit willen proberen?
Och, zoveel dingen... Zowel legaal als illegaal haha. Ik zou bijvoorbeeld nog wel eens willen skydiven, ondanks dat ik schijt benauwd zou zijn. Of het afvuren van zwaar geschut, gewoon voor het gevoel. Of mee varen in een onderzeeër... Zoveel dingen die me tof lijken om te doen.

## Wat is iets waarvan je zeker weet dat je het nooit zult ervaren?
Zwangerschap.

## Wat vindt jij de 5 mooiste dingen in de wereld?
- Mensen die open en eerlijk elkaar tegemoet treden
- De ontwikkeling van kennis binnen de wetenschap
- Ongerepte natuur, waarvan er nog maar heel weinig is
- Echte liefde tussen mensen, dat geeft me hoop voor de toekomst
- Een grote onweersstorm.

## Wat is je meest waardevolle herinnering?
Verdrinken in de ogen van mijn eerste lief.

## Welke praktische vaardigheid zou je willen hebben en waarom?
In staat zijn om planningen en inschattingen te kunnen maken. Daar heb ik wat problemen mee, en ik weet dat dit tot frustratie bij mezelf en anderen kan leiden. Dus dat is iets waar ik wel beter in zou willen zijn.

Ik weet echter ook dat het gebrek aan interne structuur leidt tot problemen op dit gebied en dit niet zo makkelijk is opgelost. Er zijn manier om hiermee om te gaan en dus accepteer ik dat het niet mijn sterkte kant is.

## Wat is je allerleukste dagelijkse activiteit?
Niet dagelijks, maar er zijn enkele series (zowel op Twitch als op YouTube) die ik graag volg. 1 daarvan komt (bijna) dagelijks en die vind ik erg leuk om te bekijken.

## Met wie zou jij weleens een date willen hebben?
Als ik op dit moment moet kiezen om een "date" mee te hebben, zou ik kiezen voor Christa Holmans (@neurodiverserebel). Het lijkt me geweldig om met haar te kunnen praten over het werk wat ze doet voor de neurodiverse gemeenschap en om tips te krijgen om daarin meer te kunnen doen. Zoals ik al wel eerder schreef is ze voor mij een grote inspiratie.

## Waar ben je het meest dankbaar voor in je leven?
De kracht om opnieuw te beginnen en mezelf te ontdekken zoals ik werkelijk ben.

## Je wordt wakker en hebt een nieuwe gave/kwaliteit, welke zou dat zijn?
Al sinds ik er ooit over las heb ik de fantasie gehad om telepathisch te zijn. Gedachtes te kunnen lezen en in de gedachten van iemand te kunnen spreken. Dus dat zou natuurlijk fantastisch zijn!

## Wat is jou grootste angst?
Mijn kinderen verliezen.

## Wat maakt jou een vreemde vogel?
O zo veel dingen! Ik ben nu eenmaal niet een neurotypisch persoon, dus veel dingen aan mij zullen voor mensen als "vreemd" bestempeld worden. Dus ik zou zeggen; lees de rest van mijn blog maar eens!

## Wat vind je het allerleukste aan jezelf?
Ik denk dat ik het leukste aan mezelf mijn openheid en tolerantie vind. Het klinkt me echter wel heel raar in de oren om iets het allerleukst aan mezelf te vinden.

## Hoe ziet je ideale dag eruit?
Mijn ideale dag is een dag waarin ik me productief voel. Waar ik het gevoel heb dat ik iets heb bijgedragen aan de maatschappij en/of de mensen om me heen. Ik heb niet een specifieke "dag" verloop in mijn hoofd. Ik kijk liever naar wat er onder de streep overblijft.
