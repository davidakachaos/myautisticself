---
keywords: 'verschillende stammen,manier van communicatie,deze planeet,doorgronden van,studie van'
layout: post
title: Sterredatum 73135.3 Logboek Sociaal Antropoloog
lang: nl
tags: autisme
ref: social-antropoloog
date: 2019-09-02 11:13 +0200
description: Een paraodie van een buitenaardswezen (ik) die de aarde bezoekt.
image: /assets/img/alien-studing-earth.jpg
---
![Sociaal Antropoloog](/assets/img/alien-studing-earth.jpg){: class="floated right ui image rounded"}
**==== Begin Logboek ====**

Vaak heb ik me een vreemde gevoeld tussen deze wezens en vandaag is niet anders. Al 35 jaar bewoon ik deze planeet nu en heb ik geleerd. Geleerd hoe deze wezens met elkaar omgaan, wat hun beweegredenen zijn en wat geaccepteerd gedrag is. Vandaag schrijf ik mijn logboek met het idee om andere zoals ik te helpen begrijpen wat deze wezens beweegt en waarom ze zijn zoals ze zijn.

Mensen zijn sociale stammen wezens. Ze zijn vergelijkbaar met andere kudde dieren die deze planeet bewonen. Opmerkelijk gedrag word vertoond in verschillende situaties en gebeurtenissen. Deze lijken echter niet hetzelfde te zijn tussen de verschillende stammen. Dit is goed om te beseffen; de verschillende stammen hebben verschillende gedragingen en zullen ook verschillend op elkaar reageren.

Mijn studie van deze wezens begon jaren geleden toen ik zelf nog groeiende was. De verschillende signalen van deze wezens kan soms erg verwarrend voor ons zijn. Ze lijken vaak oogcontact te eisen bij het overbrengen van informatie. Het duurde een tijd voor ik dit gedrag onderkende en viel daarom op. Nadat ik dit gedrag begon te imiteren werd het een stuk makkelijker voor de wezens om communicatie te starten en informatie over te brengen.

Waar deze behoefte tot oogcontact precies vandaan komt, is voor mij nog een raadsel. Feit blijft dat bij honderden verschillende observaties dit gedrag getoond word. Verder lijken de wezens zich dit zelf meestal niet bewust te zijn tot één van hun dit niet doet. Dit lijkt vaak negatief te worden opgevat. Ze beschuldigen het individu dat geen oogcontact maakt vaak van liegen, ongeïnteresseerd gedrag of van negeren. Het idee dat iemand tijd nodig heeft om gedachten te vormen en deze om te zetten naar spraak lijkt niet bij ze op te komen.

Verder lijken deze wezens erg gesteld op bijeenkomsten. Op verschillende momenten in het jaar zijn er voor de verschillende stammen gebeurtenissen waarbij groepsvorming de hoofdbezigheid lijkt te zijn. Bijvoorbeeld het voltooien van één cirkel rond de ster in het midden van hun sterrenstelsel blijkt voor een individu een prestatie die gevierd moet worden met een bijeenkomst. Of als hun planeet een ronde heeft voltooid rond hetzelfde hemellichaam. Echter, ook het vereren van een onbekende "hogere macht" lijkt een grote reden tot het wekelijks bijeenkomen.

Deels valt dit te verklaren door het stammen gedrag van de mens. Het bijeenkomen voor allerlei verschillende redenen is terug te voeren in de historie tot het ontstaan van de eerste mensen. Toen was het echter gericht op overlevingsdrang. Het blijkt dat dit zo diep in de mens verankert ligt, dat er tot op de dag van vandaag mee door gegaan word.

De studie van deze wezens is werkelijk wonderbaarlijk soms. Het vergt veel energie en inzet, echter lijkt dit door veel gewaardeerd te worden. Sommige nuances zijn moeilijk om te leggen; er zijn subtiele bewegingen in het lichaam van de mens die blijkbaar een extra manier van communicatie zijn. Deze bewegingen, of "trekjes", worden door de wezens lichaamstaal genoemd. Omdat ze zo subtiel zijn, en blijkbaar zonder aanwijsbare manieren geleerd, is het doorgronden van dit gedrag erg moeizaam. Daarbij komt dat deze manier van communicatie tussen de verschillende stammen afwijkt.

Het bestuderen van deze wezens gaat voort. Zelf heb ik alle vertrouwen dat ik deze missie met succes ga beëindigen. Er zijn andere zoals ik op deze planeet en in mijn ogen zou het voor ons, antropologen, een goede zet zijn om onze studies te bundelen en samen te werken. Het zal onze missie tot het doorgronden van deze wezens vergemakkelijken.

Nu zal ik me bij een andere gewoonte van deze wezens moeten aansluiten wat "koffie drinken" genoemd word. Uiteraard is dit weer een van de vele, vele bijeenkomsten.

**==== Einde Logboek ====**