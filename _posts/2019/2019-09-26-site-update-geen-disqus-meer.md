---
layout: post
title: Site update; geen Disqus meer
lang: nl
tags: website technisch
ref: siteupdate-commentsremoved
description: Korte update over het verwijderen van Disqus en toevoegen van webmentions
date: 2019-09-26 12:44 +0200
image: assets/img/wall_e_pod_hires.jpg
---
![Website update](/assets/img/wall_e_pod_hires.jpg){: class='ui right floated image large'}
Sinds ik met dit blog begonnen ben heb ik een commentaar systeem gebruikt wat Disqus heet. Hiervan werd eigenlijk geen gebruik gemaakt door bezoekers van mijn blog. Niet zo raar eigenlijk, want de meeste reacties krijg ik buiten mijn blog om. Met name via Twitter en Facebook. Commentaren geven via het blog zelf werd eigenlijk nooit gedaan.

Dit is helemaal niet erg, tenslotte deel ik mijn blogs ook gewoon via social media en reageer ik aldaar ook op de feedback die ik krijg. Echter is het wel zo dat mijn blog door het systeem van Disqus werd vertraagd. Dus heb ik vandaag besloten om de commentaren te verwijderen. Hiervoor in de plaats ga ik gebruik maken van een ander systeem genaamd "Webmentions"

# Webmentions? Wat is dat nu weer?

Zelf ben ik een ITer, maar ik zal hier proberen het begrip uit te leggen zonder al te veel technische poeha en moeilijke woorden. Webmentions is een technologie waarbij websites op elkaar kunnen reageren. Dit is een systeem wat al een tijd op het internet rondzwerft. Misschien heb je al eens gehoord van het begrip "Pingback". Pingback is een manier voor een website (meestal een blog) aan een andere website (ook meestal een blog) te laten weten dat er een reactie gegeven is op een artikel in de vorm van een artikel op een andere website.

Dit is allemaal leuk lief en aardig, maar waarom stap ik over naar dit systeem? Zoals ik zei krijg ik reacties via social media zoals Twitter. Het systeem wat ik vanaf vandaag gebruik op deze website zal deze reactie op mijn posts weergeven hieronder.

# Facebook reacties

Helaas is het niet mogelijk om de reacties van Facebook ook hieronder weer te geven. Zonder al te veel op de technische details in te gaan; Facebook bied deze mogelijkheid niet. Tevens is het zo dat ik mijn blogposts deel in beperkt zichtbare groepen, en dus zijn ook de reacties bedoeld voor in de groep en niet daar buiten. Maar ze worden dus niet onder mijn posts weergegeven.

# Commentaren zijn dus verleden tijd?

Nee, je kunt nog altijd reageren via Twitter op mijn blog. Ook via Facebook ben ik altijd benaderbaar en kun je gewoon commentaar achter laten via die weg. Maar de commentaren onder mijn posts zijn inderdaad verdwenen. Echter werden deze tot nu toe nooit gebruikt. Dus volgens mij zullen ze ook niet gemist worden.

Mocht je dus feedback hebben op mijn posts, laat het me vooral weten via de kanalen die je nu toe gebruikte!
