---
keywords: 'je ass hebt,dat je ass,al een kracht,om je ass,al je'
layout: post
title: Vermeld je tijdens een sollicitatie dat je ASS hebt?
tags: autisme werk solliciteren
date: 2019-06-22 12:20 +0200
lang: nl
ref: sollicteren
description: Soliciteren en autisme. Vertel je meteen in je CV dat je autisme hebt, of vertel je dit later pas?
image: /assets/img/sollicitatie.jpg
---
![Solliciteren zonder zwakte](/assets/img/sollicitatie.jpg){: class="post-image-right"}

Een vraag die wel eens gesteld wordt is of je moet vermelden tijdens het solliciteren dat je ASS hebt.
Mijn idee is dat je dat in principe niet direct vermeld op je CV of in je sollicitatie brief tenzij het bedrijf duidelijk ervaring heeft met ASS. Of als het feit dat je zelf ASS hebt je een duidelijk voordeel gaat opleveren. Helaas is het zo dat de eerste schifting gebeurd aan de hand van CV's en daarna aan de hand van de brief verder word gekeken. Als dat in eerste instantie word gedaan, worden mensen met "iets" op de stapel "misschien/niet" gelegd.

Ook tijdens het eerste gesprek zou ik niet direct vermelden dat je ASS hebt. Dat gesprek is meer bedoeld als een oriÃ«nterend gesprek (voor *beide* partijen). Een dergelijk gesprek is vaak bedoeld om te bepalen of de persoon op papier ook de persoon is die het gesprek voert. Tevens is het de kans voor de sollicitant om te bepalen of je baan ook is waar je naar op zoek bent.

Pas als dat eerste (kennismaking-)gesprek is gedaan en er over gegaan word naar een tweede gesprek, dat is volgens mij het beste moment om aan te geven dat je ASS hebt. Uiteraard is het wel zaak om dan voorbereid te zijn op vragen. Bijvoorbeeld of je ASS je gaat belemmeren in je werkzaamheden. Wat je nodig hebt om het werk goed te kunnen doen. Maar ook waar ze misschien meer informatie kunnen vinden over ASS.

## ASS als kracht, niet zwakte
Het is ook een goed idee om je ASS niet als een zwakte maar als een kracht te brengen. Bijvoorbeeld dat je erg punctueel bent bijvoorbeeld. Dat je aandacht hebt voor details. Dat je standaard "out of the box" kunt denken. Dat soort dingen. Natuurlijk zijn deze krachten per persoon verschillend. Dus denk eens goed na bij jezelf welke sterke punten uit je ASS voortkomen!

Door je ASS als een kracht neer te zetten, in plaats van een mogelijke zwakte, ziet een toekomstig werkgever hier hopelijk ook de meerwaarde van in. Door voorbereid te zijn op eventuele vragen vanuit de toekomstig werkgever (geef ook vooral aan dat je bereid bent al hun vragen over je ASS zo goed mogelijk te beantwoorden!) geef je al aan "proactief" te zijn.

## Wat als ik het gewoon niet zeg?
Dit raad ik ten zeerste af. Het is niet eerlijk naar je werkgever, maar ook niet naar jezelf. Als je werkgever niet weet dat je ASS hebt, kan hij er ook geen rekening mee houden. Als je tenslotte na een drukke ochtend compleet overprikkelt van de lunch terug komt, weet hij niet wat er aan de hand is. In mijn ogen schiet je jezelf hiermee alleen maar in de voet!

## Ze wijzen me zeker af als je zeg dat ik ASS heb!
O ja? Als je op het tweede gesprek begint over je ASS ben je de eerste ronde al door! En als je je ASS neerzet als kracht en oplossingen aanbied voor eventuele zwakkere punten, krijg je denk ik al wat strepen voor. Volgens mij is het nooit zo dat je puur alleen om je ASS word afgewezen. Onthoud; er zijn meer kandidaten! Er kan zomaar iemand tussen zitten die beter past volgens de werkgever.

Wat zijn jullie ervaringen met solliciteren met ASS? Zeggen jullie het meteen? Of iets later? Helemaal niet?
